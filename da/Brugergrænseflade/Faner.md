---
permalink: faner
---

I Obsidian fungerer faner på samme måde, som i andre applikationer f.eks. internet browsere.

Du kan åbne lige så mange faner, som du har brug for i Obsidian. Du kan også lave dine egne layouts ved at arrangere fanerne, og dine layouts vil blive husket næste gang du åbner Obsidian.

## Åben en ny fane

Vælg **Ny fane** ( ![[lucide-plus.svg#icon]] ) i toppen af applikationsvinduet til højre for den sidste fane. Eller du kan benytte genvejstasten:

- **Windows og Linux:** `Ctrl+t`
- **macOS:** `Cmd+t`

## Åben et link

Vælg et link i Obsidian for at kunne åbne det i den aktive fane.

Tryk `Ctrl` (eller `Cmd` pån macOS) og vælg linket for at åbne et link i en ny fane

Her er en liste af ændringstaster du kan benytte for at åbne links på forskellige måder:

|Aktion|MacOS|Windows/Linux|
|---|---|---|
|**Naviger**|_Ingen_|_Ingen_|
|**Ny fane**|`⌘` (+ `Shift` i kildetilstand)|`Ctrl` (+ `Shift` i kildetilstand)|
|**Ny fanegruppe**|`⌘` `⌥`| `Ctrl` `Alt`|
|**Nyt vindue**|`⌘` `⌥` `Shift`|`Ctrl` `Alt` `Shift`|


## Organiser dine faner og vinduer

Alle faner tilhører en _fanegruppe_. Du kan omarrangere faner i en fanegruppe ved at trække og slippe dem, flyte faner til en anden fanegruppe, eller oprette en ny fanegruppe. Du kan trække faner ud af deres vindue på desktop versionen af Obsidian for at åbne dem i et separat [[Pop-op vinduer|popup vindue]].

Faner i sidepanelet bliver kun vist med et ikon. Før musemarkøren over ikonet for at vise et værktøjstip, der viser fanetitlen.

## Arranger faner

Træk en fane langs de åbne faner i fanegruppen for at ændre rækkefølgen af dine faner.

Mens du trækker, vil _slip områder_, hvor du kan flytte en fane hen til, blive fremhævet. Slip området viser, hvor det er muligt at indsætte fanen. Nogle faner kan kun fæstnes i et af sidepanelerne.

### Split en fanegruppe

Højreklik på en fane og vælg **Split til højre** eller **Split ned** for at oprette en ny fanegruppe med den valgte fane.

Du kan også splitte en fanegruppe ved at trække fanen til bunden af en anden fane.

### Skaler en fanegruppe

For at skalere en fanegruppe skal du føre musemarkøren ud over kanten af en fanegruppe. Kanten af fanegruppen bliver fremhævet, når man kan trække i den for at skalere.

Du kan skalere sidepanelerne på samme måde for at få mere plads til fanegrupper in midten.

### Flyt en fane til et nyt vindue

**Med træk og slip:**

- Vælg og træk fanen ud af applikationsvinduet for at åben den i et nyt vindue

**Via kommandopaletten:**

- Åben kommandopaletten og vælg **Flyt nuværende fane til et nyt vindue** 

### Flyt en fane til et andet vindue

Du kan flytte en fane et et andet vindue ved at trække fanen over på destinationsvinduet.

### Fastgør en fane

Højreklik på en fane og vælg **Fastgør** fra popupmenuen for at fastgøre en fane. Links i et fastgjort vindue åbner altid i en separat fane.

Højreklik på en fane og vælg **Frigør** fra popupmenuen for at frigøre en fane. 

## Skift til en anden fane

Vælg en fane ved at klikke med musen på den. Eller benyt en af følgende genvejstaster:

| Skift til                 | MacOS            | Windows/Linux        |
|---------------------------|------------------|----------------------|
| **Næste fane**              | `⌃`+`⇥`         | `Ctrl`+`Tab`         |
| **Forrige fane**          | `⌃`+`⇧`+`⇥`    | `Ctrl`+`Shift`+`Tab` |
| **Første fane til vendtre** | `⌘`+`1`          | `Ctrl`+`1`           |
| **2 til 8 fane**        | `⌘`+`2`..`8`     | `Ctrl`+`2`..`8`      |
| **Sidste fane til højre** | `⌘`+`9`          | `Ctrl`+`9`           |
| **Sidst lukkede fane**   | `⌘`+`⇧`+`t`     | `Ctrl`+`Shift`+`t`   |

## Grupper faner

Du kan gruppere faner ved at flytte dem over på andre faner i den samme fanegruppe.

Du kan gruppere faner ved at vælge "pil nedad" ikonet i øverste højre hjørne af en fanegruppe og derefter vælge **Grupper noter**.

![tab-stacks](https://user-images.githubusercontent.com/693981/188205363-0f24b2a5-3706-4a8c-b38b-7a66baa68ce6.gif)

Fanegruppering er inspireret af [Andy Matushak's sliding notes](https://notes.andymatuschak.org/).

## Linkede visninger

_Linkede visninger_ er faner, der refererer til andre faner. Når indholdet af den refererede fane ændres, vil den linkede fane også ændre sig.

For noter i en fane kan du benytte følgende plugins som linkede visninger:

- [[Grafvisning]] (lokalt)
- [[Tilbagelinks]]
- [[Disposition]]

For at åbne en note i en fane som en linket visning, skal du:

1. Klikke på **Flere muligheder** i øverste højre hjørne af noten eller højreklikke på en fanetitel
2. Under **Åbn linket visning** i popupmenuen og skal du vælge den visning du ønsker at åbne

## Gem layouts

Du kan benytte [[Arbejdsområde]] pluginnet til at gemme og gendanne vindue layouts
