---
description: Sådan kan du ændre Obsidians grundlæggende udseende.
publish: true
permalink: udseende
---
### Farveskema

Obsidian indeholder to basis farveskemaer: lys og mørk. Som standard er farveskemaet sat til følge dit operativsystem. Du kan ændre på farveskemaet via **Indstillinger → Udseende**.

### Brugerdefinerede temaer

Du kan yderligere ændre Obsidians udseende  ved at anvende [[Temaer|brugerdefinerede temaer]].
Du kan vælge mellem hundreder af temaer, som er udviklet af fællesskabet via **Indstillinger → Udseende**.

Du kan også finjustere temaer ved hjælp af [[CSS kodestykker]] eller [bygge dit eget tema](https://docs.obsidian.md/Themes/App+themes/Build+a+theme).

### Brugerdefineret Obsidian ikon

Du kan ændre Obsidian desktop ikoet. Prøv ikon redigeringsprogrammet som er fremhævet [på vores blog](https://obsidian.md/blog/new-obsidian-icon/), og hvor du kan tilpasse ikonfarverne, som du kan lide dem.

For at ændre Obsidian ikonet kan du følge disse trin:

1. Åben **Indstillinger**
2. Vælg **Udseende** til venstre
3. Rul ned til **Avanceret** sektionen
4. Klik på **Vælg** under **Brugerdefineret applikationsikon**
5. Vælg dit ønskede ikon fra dit filsystem. De accepterede filformater er`.icns`, `.ico`, `.png`, and `.svg`
6. Genstart Obsidian
7. Når Obsidian er genstartet bør dit nye ikon have erstattet det gamle. Det gælder både for desktop- og mobilversionen

> [!tip] Brugerdefineret ikon på Windows opgavelinjen
> For nogle Windows versioner kan det kræve ekstra trin for at ikonet ændres på opgavelinjen. (Note fra oversætteren: Jeg anvender Linux, så jeg har oversat teksten direkte, da jeg ikke kender de helt korrekte Windows termer)
> 
> Følg disse trin:
> - Højreklik på Obsidian ikonet på genvejen på opgavelinjen eller på arbejdsbordet
> - Højreklik på Obsidian navnet (Gælder kun for ikonet på opgavelinjen
> - Vælg **Egenskaber**.
> - Klik **Skift Ikon**.
> - Find ikonet i dit filsystem
> - Klik **OK**.
> 
> Bagefter har du mulighed for, enten at genstarte `explorer.exe` i opgaveskifteren eller genstarte din computer for at anvende dine ændringer

### Gennemsigtighed

På MacOS kan du gøre Obsidian vinduet gennemsigtigt ved at aktivere denne funktion i indstillingernes **Udseende** fane.

> [!info]- Windows og gennesigtighed
> Obsidian teamet fjernede denne funktion i Windows efter version 1.15.11 da Electron (Det GUI framework, som Obsidian anvender) fjernede denne funktion.
