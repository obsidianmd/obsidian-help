---
permalink: konfigurationsmappen
---

Obsidians konfigurationsmappe indholder filer med alle indstillingerne vedrørende din [[Håndter bokse|boks]].

Konfigurationsmappen er navngivet `.obsidian` som standard og er placeret i boksmappen. Når du anvender en synkroniseringsservice eller når du ønsker at teste forskellige profiler i den samme boks, så har du måske brug for at ændre konfigurationsmappen.

## Skift konfigurationsmappe

Sådan skifter du din konfigurationsmappe:

1. Åbn **Indstillinger → Filer & links**
2. Under **Avanceret → Tilsidesæt konfigurationsmappe** skriver du navnet på din profil startende med et punktum (`.`). Fx. `.obsidian-profil2`
3. Ændringerne træder i kraft, når du genstarter Obsidian

> [!info] Indstillinger fra den nuværende konfigurationsmappe vil **ikke** blive kopieret til din nye konfigurationsmappe. Den gamle konfigurationsmappe vil stadig ligge i din boks, hvis du har skiftet til en ny konfigurationsmappe.
