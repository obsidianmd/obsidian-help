Tilbagelinks er en af de mest kraftfulde funktioner i Obsidian. Det resulterer i, at de også til tider kan være en smule forvirrende, så her er beskrevet nogle ting, som måske kan hjælpe.

Tilbagelinks panelet har to sektioner, Linkede nævnelser og Ikke-linkede nævnelser.

![[Backlinks.png]]

Som du kan se i ovenstående dokument, så er der på nuværende tidspunkt en indgang i hver sektion.
Under Linkede bemærkninger kan du se, at jeg har lavet et link til dette dokument i [[Sammenkædede paneler]] noten. Men du kan også se under Ikke-linkede nævnelser, at jeg også skrev navnet på denne note, men ikke gjorde de ttil et link.

Dette kan være en meget kraftfuld måde at se på forbindelser mellem dine noter, som du ikke nødvendigvis var klar over, da du skrev dem. F.eks. hvis du havde en note navngivet for et koncept, som ofte dukker op i dit felt, så vil du nemt kunne se, når den er nævnt i andre noter, og derved kan du finde forbindelser mellem idéer, som du ellers ikke vill have fundet.

Hvis en reference dukker op i Ikke-linkede nævnelser, og du vil linke til den, så vil der dukke en Link knap op, hvis du fører musen hen over referencen. Hvis du klikker på knappen vil den fremhævede tekst automatisk blive omgivet af firkantede parenteser, så det bliver et eksplicit link.

Du kan også oprette et panel med dedikerede separate tilbagelinks for en note i "Flere muligheder" menuen. Dette vil være [[Sammenkædede paneler]] forbundet til noten og panelet kan placeres hvorsomhelst, som beskrevet i [[Panel layout]]. Der er også en mulighed for at gøre det via [[Kommandopalette]].
