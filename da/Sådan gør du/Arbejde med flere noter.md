Du kan redigere og vise flere filer på en gang i Obsidian.

For effektivt at anvende opdelt skærmbillede skal du kun vide nogle få ting:


##### 1. ==Brug Ctrl/Cmd tasten== når du vil åbne ting i et nyt panel.

Når du klikker på noget vil det åbne som standard i det aktive panel. Det aktive panel er markeret med en fremhævet bjælke under panelets titel og titlen er mere synlig end i de inaktive paneler.

For at åbne filer i nye paneler skal du holde `Ctrl/Cmd` nede mens du klikker i forhåndsvisningstilstand (`Shift + Ctrl/Cmd` i redigeringstilstand).  Det gælder flere steder, inklusiv [[Stifinder]], [[Tilbagelinks]] (både links og ikke-linkede nævnelser), [[Søg|Søgeresultater]], og [[Grafvisning]]. Det gælder også knapper; i stedet for at forhåndsvise i det nuværende panel, kan du trykke `Cmd+click`på knappen for at forhåndsvise i et nyt panel. Når du benytter hurtigskifteren vil der blive åbnet et nyt panel, hvis du holder `Cmd/Ctrl` nede og trykker `Enter`.

---

##### 2. Du kan også oprette ny paneler ved at ==splitte==.

For at oprette andre layouts kan du splitte det nuværende panel i to, enten vandret eller lodret. For at gøre dette skal du enten benytte menuen øverst til højre på panelet, benytte komanndopaletten eller oprette en [[Tastaturgenveje|Tastaturgenvej]].

![[Pasted image 16.png]]

---

##### 3. Hvis du vil have et fastgjort panel som ikke bliver erstattet, når det er aktivt, så ==fastgør det==.

Dette er godt, hvis du arbejder på et eller andet og vil benytte de andre paneler som midlertidige referencepaneler. Fastgør panelet for at sikre, at det ikke bliver erstattet.

![[Pasted image 17.png]]

Fastgjorte paneler vil have et fremhævet nåle icon i stedet for et, der er grået ud.

---

##### 4. Benyt ==sammenkædede paneler== for at forhåndsvise.

Når du opretter [[Sammenkædede paneler]], tryk `Ctrl/Cmd+click`  og derefter på forhåndvis eller rediger knappen, når en markdownfil er åben.

Når et panel er linket til et andet, så vil positionen i indholdet blive synkroniseret, og hvis du åbner en fil i et panel vil det andet panel åbne den samme fil.

[[Sammenkædede paneler]] markeres med et link icon. Du kan flytte musemarkøren over linket og se hvilket panel, som det er linket til, eller klikke på iconet for at frigøre det, så panelet ikke længere er linket.

Se mere information her: [[Sammenkædede paneler]].

![[Pasted image 18.png]]

##### 5. Paneler kan  ==omarrangeres ved at trække dem rundt==.

Grib iconet i øverste venstre hjørne for at flytte panelet derhen, hvor du vil have det. Det gøres ved, at du fører musemarkøren op i øverste hjørne, så der dukker en hånd op. Tryk og hold venstre musetast nede indtil du har fundet det sted du vil flytte panelet til. Se mere detaljeret information her: [[Panel layout]].

---

Nyttige tips:

1. Du kan tilpasse størrelsen af panelerne som du ønsker ved at trække i tilpasningshåndtaget, som er mellem hver panel.
2. Dit fillayout, inklusiv størrelserne vil blive husket, når du lukker applikationen, så du behøver ikke bekymre dig om at skulle sætte dem op, hver gang du åbner applikationen!
