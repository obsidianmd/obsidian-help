## Hvad er Obsidian

Obsidian er både en Markdown editor og en videnbase applikation.

Brugt på den mest basale måde, kan du redigere og forhåndsvise Markdown filer. Men den 

Hvordan starter vi med at skabe et netværk, kan du måske tænke? Lad os først oprette nogle [[Interne links|interne links]]!

## Hvordan vi adskiller os fra andre

==*Vi vil have dig til at eje og kontrollere dine egne data*==

Vi tror på, at almindelig tekst er noget, som er meget vigtigt for din videnbase. Du ønsker vel ikke at sætte din egen hjerne over i en andens hoved. Behandl din anden hjerne på samme måde.

Sync er kun en tilføjelsesservice som faciliterer, at du kan arbejde på flere enheder, men dine data vil altid primært ligge på din harddisk.

Når filsystemet erstatter skyen, får du fleksible måder at arbejde med dine filer på: Du kan lave backup med Dropbox, benytte Git til versionering, eller kryptere din disk. Hvad der virker i dit filsystem, vil virke i din Obsidian videnbase.

==*Links er førsteklasses borgere*==

Links og forbindelser er afgørende for at opdage relationerne mellem det, vi ved.

Obsidian har fokus på det og opfordrer til den type brug med blandt andet [[Interne links|interne links]] og [[Grafvisning]].

Som John Locke udtrykker det...

> The acts of the mind, wherein it exerts its power over simple ideas, are chiefly these three:
> 1. Combining several simple ideas into one compound one, and thus all complex ideas are made.
> 2. The second is bringing two ideas, whether simple or complex, together, and setting them by one another so as to take a view of them at once, without uniting them into one, by which it gets all its ideas of relations.
> 3. The third is separating them from all other ideas that accompany them in their real existence: this is called abstraction, and thus all its general ideas are made.

 \- John Locke, An Essay Concerning Human Understanding (1690)
 
Hierarki give os nr. 1 og linking giver os nr. 2. Vi er ikke sikre på hvad nr. 3 dækker over i forbindelse med notetagning, men det kan måske have noget, at gøre med programmering eller makroer.

==*Din egen værktøjskasse*==

At tage noter er en meget personlig aktivitet. Naturligvis er der ingen enkelt altomfattende løsning for alle.

I stedet for at stille dig et samlet produkt med en bestemt opfattelse af notetagning til rådighed, giver [[Obsidian]] dig et fundament og talrige funktionelle byggeklodser til rådighed, som du kan udforske og derved bygge din egen løsning.

Fundamentet er at have mulighed for at vise filer, redigere dem og søge i dem. For den minimalistiske person er det nok.

Udover det kan du tilføje isolerede uafhængige bygeklodser som tilføjer funktioner til din notetagning:

- Hvis du tager noter i klassen kan [[Lyd optager|lydoptagelser]] og LaTeX math måske være brugbart;
- Hvis du tager noter på arbejde kan [[Slides]] og [[Tilbagelinks]] måske være praktiske;
- Hvis du er forsker kan [[Grafvisning]] og [[Ordtæller]] måske være en nødvendighed i din værktøjskasse.

Vi forventer ikke at plug-ins er løsningen til at løse alle problemer, men det får os tættere på, end en monolitisk løsning med en masse funktioner, som du ikke behøver og som gør det uoverskueligt i brug.

Vi understøtter [[Tilpas med CSS|brugerdefineret CSS]] og har et [[Fællesskabsplug-ins|beta plugin API]], som tillader endnu flere tilpasninger af brugerfladen og support for andre mindre anvendte funktioner.

## Følg vores udvikling

Obsidian er i offentlig beta lige nu. Vi har en [projektplan](https://trello.com/b/Psqfqp7I/obsidian-roadmap), som du kan tjekke ud.

Vores Twitter brugernavn er [@obsdmd](https://twitter.com/obsdmd). Du er velkommen til at følge os. Vi tweeter mest om produktopdateringer.
