ស្វែងយល់ពីរបៀបធ្វើការសហការគ្នានៅលើគេហទំព័រ [[km/Obsidian Publish/Introduction to Obsidian Publish|Obsidian Publish]] របស់អ្នកជាមួយអ្នកប្រើប្រាស់ Obsidian ផ្សេងទៀត។ ដោយបន្ថែមមិត្តភ័ក្តិ និងសហការីរបស់អ្នកជាដៃគូរសហការ ពួកគេអាចបោះផ្សាយការផ្លាស់ប្តូរទៅកាន់គេហទំព័ររបស់អ្នក។

មានតែម្ចាស់គេហទំព័រប៉ុណ្ណោះដែលត្រូវការការជាវសកម្ម(Active Subscription) សម្រាប់ Obsidian Publish។ ដៃគូរសហការគ្រាន់តែត្រូវការ [Obsidian account](https://obsidian.md/account)​ ប៉ុណ្ណោះ។

> [!warning]
> មុនពេលអ្នកបោះផ្សាយការផ្លាស់ប្តូរទៅកាន់គេហទំព័រដែលបានចែករំលែកជាមួយដៃគូរសហការផ្សេង សូមប្រាកដថាត្រូវ [[#ការធ្វើសមកាលកម្មការផ្លាស់ប្តូររវាងអ្នកសហការ|sync changes from other collaborators ]]។​ បើមិនដូច្នោះទេ អ្នកអាចនឹងសរសេរលុបលើការផ្លាស់ប្តូររបស់អ្នកសហការផ្សេងទៀត។

## បន្ថែមដៃគូរសហការទៅគេហទំព័រអ្នក

1. នៅក្នុង ribbon នៅខាងឆ្វេងនៃកម្មវិធី ចុច **Publish changes** (រូបសញ្ញាយន្តហោះក្រដាស)។
2. នៅក្នុងប្រអប់ **Publish changes** ចុច **Change site options** (រូបសញ្ញាខ្ចៅ)។
3. នៅជិត **Site collaboration** ចុច **Manage**។
4. នៅក្នុង **Invite user** វាយបញ្ចូលអ៊ីមែលរបស់អ្នកសហការ។
5. ចុច **Add**។

## ដកអ្នកសហការចេញពីគេហទំព័រ

1. នៅក្នុង ribbon នៅខាងឆ្វេងនៃកម្មវិធី ចុច **Publish changes** (រូបសញ្ញាយន្តហោះក្រដាស)។
2. នៅក្នុងប្រអប់ **Publish changes** ចុច **Change site options** (រូបសញ្ញាខ្ចៅ)។
3. នៅជិត **Site collaboration** ចុច **Manage**។
4. នៅជាប់នឹងអ្នកសហការដែលអ្នកចង់ដកចេញ ជ្រើសរើសយក **Remove user** (រូបសញ្ញាខ្វែង)។

## ការធ្វើសមកាលកម្មការផ្លាស់ប្តូររវាងអ្នកសហការ

Obsidian Publish មិនធ្វើសមកាលកម្មការលើផ្លាស់ប្តូរដែលបានបោះពុម្ពផ្សាយរវាង local vault ដោយស្វ័យប្រវត្តិទេ។ ផ្ទុយទៅវិញ អ្នកសហការត្រូវធ្វើសមកាលកម្មការផ្លាស់ប្តូរដោយផ្ទាល់ពីអ្នកសហការផ្សេងទៀត។

ដើម្បីធ្វើបច្ចុប្បន្នភាពកំណត់ចំណាំនៅម៉ាសុីនអ្នកផ្ទាល់ជាមួយនឹងការផ្លាស់ប្តូរពីគេហទំព័របន្តផ្ទាល់៖

1. នៅក្នុង ribbon នៅខាងឆ្វេងនៃកម្មវិធី​ ចុច **Publish changes** (រូបសញ្ញាយន្តហោះក្រដាស)។
2. ចុច​ Mouse ស្ដាំលើការផ្លាស់ប្តូរដែលអ្នកចង់ធ្វើសមកាលកម្ម ហើយបន្ទាប់មកជ្រើសរើស **Use live version**។ **វានឹងសរសេរលុបលើកំណត់ត្រានៅក្នុង​ local vault របស់អ្នក។**

> [!tip]
> យើងណែនាំអ្នកឱ្យប្រើឧបករណ៍ផ្សេងទៀតដើម្បីធ្វើសមកាលកម្មការផ្លាស់ប្តូររវាង vault ដូចជា [[en/Obsidian Sync/Introduction to Obsidian Sync|Obsidian Sync]]​​ ឬ [git](https://git-scm.com/)។

## ការអនុញ្ញាត

តារាងខាងក្រោមរាយបញ្ជីការអនុញ្ញាតគេហទំព័រដែលមានសម្រាប់ម្ចាស់ និងអ្នកសហការ៖

| សកម្មភាព                             | អ្នកសហការ | ម្ចាស់ |
|------------------------------------|:------------:|:-----:|
| បោះពុម្ពទំព័រថ្មី                  | ✓            | ✓     |
| បោះផ្សាយការផ្លាស់ប្តូរទៅទំព័រដែលបានបោះពុម្ពផ្សាយ | ✓            | ✓     |
| លុបការបោះពុម្ពទំព័រ                    | ✓            | ✓     |
| កំណត់រចនាសម្ព័ន្ធជម្រើសគេហទំព័រ            |              | ✓     |
| គ្រប់គ្រងការអនុញ្ញាត                 |              | ✓     |
