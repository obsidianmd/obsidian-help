In Obsidian, la maggior parte dei tasti di scelta rapida sono personalizzabili.

Abbiamo definito tasti di scelta rapida predefiniti solo per i comandi più utilizzati, ma se si usa spesso un certo comando, è possibile risparmiare un sacco di tempo associandolo a una combinazione di tasti personalizzata.

Per visualizzare l'elenco dei tasti di scelta rapida predefiniti, [[Tasti di scelta rapida|clicca qui]].

### Visualizzazione dei tasti di scelta rapida

Il modo più veloce per visualizzare la combinazione di tasti assegnata a un comando, è trovare il comando utilizzando il [[Riquadro comandi]]. Se vengono mostrati dei tasti da premere accanto al comando, significa che quella è la combinazione da usare per eseguirlo.

### Impostazione dei tasti di scelta rapida

Per aggiungere tasti di scelta rapida, rimuoverli o ripristinare le impostazioni predefinite, fare clic su Impostazioni -> Tasti di scelta rapida. Poiché l'elenco dei comandi disponibili è piuttosto lungo, è possibile usare un filtro di ricerca.